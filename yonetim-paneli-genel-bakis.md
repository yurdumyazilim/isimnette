## Yönetim Paneli Genel Bakış

![](/assets/isimnette-yonetim-paneli.png)

İşimNette yönetim paneli anasayfasında istatistikler ve sipariş süreçleri genel durumu bulunmaktadır.

Sol menüdeki alanlar ile sitenizi düzenleyebilir, mevcut ürünlerinizi, kategorilerinizi değiştirebilir, satış takibi yapabilir veya istatistiklerinizi inceleyerek bilgi elde edebilirsiniz.

**Tasarım**: Bu kısımdan tema değiştirebilir, farklı temaların sitenizdeki görünümü hakkında bilgi edinebilirsiniz. Oluşturacağınız yeni bölümler ile sitenizin anasayfa, kategori, ürün sayfası gibi alanlarındaki görünümlerde düzenleme yapabilirsiniz.

**Ürün Yönetimi**: Ürünleriniz ve ürün kategorileriniz hakkında tüm girişler bu alandan yapılmaktadır. Yeni ürün eklemesi yapabilir, mevcut ürünlerinizde düzenleme yapabilir, stok durumlarını görüntüleyebilir, fiyat güncellemesi gibi düzenlemeler yapabilirsiniz.

**Satış Takibi**: Panel anasayfasında son siparişlerinizin bir kısmı görüntülenmektedir. Satış takibi alanında daha detaylı görüntüleme yapabilir, ürün kargolama, ürün iadeleri, hediye çekleri gibi süreçleri yönetebilirsiniz.

**Müşteriler**: Bu kısımda sitenize üye olan ve/veya alışveriş gerçekleştiren müşterilerinize ait bilgilere ulaşabilirsiniz. Farklı müşteri grupları oluşturarak, hediye, bağlılık programı, özel indirimler gibi programlar uygulayabilirsiniz.

**Modüller**: Bu alandan, ödeme yöntemleri, kargo yöntemleri, ürün alım süreci \(sipariş toplamları\), Google Analytics ve Meta Tag yönetimini gerçekleştirebilirsiniz.

**Pazarlama**: Bir kampanya düzenleyerek bu kampanyaya tıklayan veya kampanya aracılığıyla alım yapanları görebilir ve hediye çeki düzenleyerek satışlarınızı artırmak için kampanya/promosyon yönetimi gerçekleştirebilirsiniz.

**Raporlar**: Sitenize gelen ziyaretçilerin hangi ürünleri aradığını, arama kelimelerini, yaptığınız satışlardan tamamlanan/iade olan/hatalı işlem yapılan sayısını ve miktarını, sık görüntülenen ürünleri, aktif ziyaretçileri gibi detaylı istatistikleri görebilirsiniz.

**Entegrasyonlar**: Siteniz üzerindeki ürünler, kategoriler, bilgi sayfaları, müşteriler veya siparişler gibi verileri yedekleyebileceğiniz ve çeşitli platformlara aktarabileceğiniz entegrasyonlar kısmı bu alanda yer almaktadır. XML entegrasyonu sitenize ait tüm bilgileri içerirken, Google Merchants, Google Sitemap gibi entegrasyonlar gerekli alanları eksiksiz olarak sunmaktadır. Çeşitli eticaret platformlarına ürün yükleme, ürün çekme ve siparişleri alma gibi süreçleri bu kısımdan yönetebilirsiniz.

**Güvenlik**: Bu alan üzerinden sitenizdeki satışlarınızda güvenlik kontrolü koyabilir, Sahtekarlık Önleme araçları ile siteniz üzerinde bulunan bot \(robot sistemler\) aktivitelerini önleyebilirsiniz.

**Ayarlar**: Sitenize ait tüm ayarlara bu alandan ulaşabilirsiniz. Eposta oluşturma, sitenizin dil ayarları, site yönetim paneli kullanıcılarınız gibi çeşitli ayarlar bu alanda bulunmaktadır.

